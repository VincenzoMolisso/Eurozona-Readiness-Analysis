# Eurozona-Readiness-Analysis
Analisi del livello di readiness e dell'adozione interna dell'euro digitale da parte dei paesi europei nei loro sistemi economici, tecnologici e istituzionali.

## Obiettivo dell'analisi
Questo progetto, nato dallo sviluppo della mia tesi magistrale, contiene un report sviluppato in **Microsoft Power BI** con l’obiettivo di analizzare e mappare il grado di *readiness* dei singoli Stati membri dell’Unione Europea con lo scopo di comprendere quanto i diversi Paesi europei siano effettivamente pronti ad accogliere e integrare l’Euro Digitale all’interno dei propri sistemi economici, tecnologici e istituzionali.


## Cosa si intende per *Readiness*
Per readiness si fa riferimento al livello di preparazione, predisposizione e capacità di adattamento dell’Eurozona dinnanzi a questa imminente evoluzione digitale e monetaria.


## Metodologia dell'analisi
Per rispondere a questo obiettivo ho dato luogo ad un’**analisi comparativa multidimensionale**, costruendo un dataset originale che aggrega dati aggiornati al 2024 provenienti da fonti istituzionali europee con l’obiettivo di mappare il livello di readiness dei singoli Stati membri lungo tre dimensioni principali:
- readiness digitale e finanziaria;
- readiness normativa e infrastrutturale;
- readiness socio-istituzionale.

Questo approccio mi ha permesso di evidenziare le differenze strutturali tra i Paesi, individuare tendenze comuni e valutare la reale fattibilità del progetto dell’Euro Digitale in relazione alle opportunità strategiche che esso rappresenta per l’integrazione e l’autonomia economica dell’Europa.


## Strumenti utilizzati
- Power BI Desktop.
- Excel.


## Risultati dell'analisi
Dai risultati emerge un’Europa fortemente eterogenea, che ho suddiviso in tre cluster principali:
1. I **Leaders**, costituiti soprattutto dai Paesi del Nord Europa come Svezia, Danimarca o Paesi Bassi, caratterizzati da infrastrutture digitali avanzate e da un’elevata digitalizzazione sia dei cittadini che delle imprese & ampia fiducia nelle istituzioni → Per questi Stati, l’Euro Digitale
costituirebbe una naturale evoluzione del proprio ecosistema finanziario, già fortemente orientato all’innovazione.
2. I **Followers**, che racchiude la maggior parte dei paesi in particolare dell’Europa Centrale tra cui Germania, Francia o Spagna, sono economie mature ma con accese resistenze culturali all’abbandono del contante e preoccupazioni per la privacy → che potrebbe quindi rallentare l’adozione della moneta digitale europea.
3. I **Latecomers**, che racchiude paesi dell’Europa Orientale e del Sud come Grecia, Romania o l’Italia stessa, presentano ritardi strutturali e culturali più marcati: l’uso del contante resta predominante, la digitalizzazione è limitata e le infrastrutture risultano deboli, rendendo più complesso il processo di transizione verso l’Euro Digitale.


## Conclusione analisi
In conclusione, la ricerca mostra che l’Euro Digitale rappresenta una grande opportunità per rafforzare l’autonomia strategica e finanziaria dell’Europa, ma anche una sfida di governance
e integrazione.
Il successo del progetto dipenderà dalla capacità della BCE di gestire le asimmetrie interne, evitando approcci standardizzati a favore di una strategia di implementazione flessibile, graduale e politicamente condiviso, calibrata sulle diverse condizioni dei Paesi membri.
**Solo** così si eviterà la creazione di una "*Europa digitale a due velocità*" che ne minerebbe la coesione e l'unità.



## Come visualizzare il report
se si ha **Power BI Desktop**
1. Scarica il file `.pbix` da questo repository.
2. Aprilo con **Power BI Desktop**.

se *non* si ha **Power BI Desktop**
1. Scarica il file `.pdf` da questo repository.
2. Aprilo con il tuo motore di ricerca.
